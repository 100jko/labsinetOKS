<html>
    <head>
<title>Пол Маккартні</title>
<meta charset="utf-8">
    </head>
    <body>
        <center>
<h2><i>Пол Маккартні і Wings</i></h2>
        <hr>
        <center>
<img src="Pol and Wings.jpg">
<p><h2>
Улітку 1971-го Маккартні, який звик до колективної творчості й знудьгувався за атмосферою ансамблю, заснував гурт за назвою Wings , куди крім нього ввійшли ударник Денні Сівелл, колишний учасник рок-гурту The Moody Blues, гітарист і співак Денні Лейн, і Лінда. Пол навчав дружину співу й грі на клавішних інструментах, бо хотів, щоб музика стала їхнім спільним ділом, і вони змогли би разом брати участь у концертних турах.<br> 
У такому складі вони за 3 дні записали диск Wild Life, що вийшов у грудні 1971.
<br>На початку 1972 року ансамбль, до якого приєднався гітарист Генрі Маккаллок, відправився в невелике спонтанне турне по англійських коледжах й університетах. Не маючи спланованого маршруту, музиканти зненацька з'являлися в установах і запитували дозволу дати концерт. 
Маккартні відмовився виконувати пісні «Бітлз», бо не хотів асоціюватися зі своїм колишнім ансамблем.<br>
У вересні 1975 року ансамбль почав світове турне «Wings over the World», яке тривало 13 місяців із невеликими перервами. Під час туру в США — першого для Маккартні з 1966 року — був записаний потрійний концертний альбом Wings over America і знятий повнометражний фільм-концерт. Перебуваючи в Штатах, Маккартні зустрічався з Ленноном.
1976 року з'явився в продажу новий студійний альбом гурту, Wings at the Speed of Sound, на якому кожний з п'яти учасників виступив як співак-соліст, а 1978-го — London Town.
У 1977 році Маккартні записав інструментальну версію альбому Ram (за псевдонімом Персі «Триллз» Триллінгтон) і разом із Ліндою взяв участь у запису диска Лейна, що містив кавер-версії пісень Бадді Холлі.<br>
А 8 грудня 1980-го Джон Леннон був застрелений біля свого будинку в Нью-Йорку, що вразило увесь світ, включно з Маккартні. Наступного дня стурбований Пол занурився в роботу й весь день провів у студії.<br>
Маккартні турбувався, що може стати «наступною жертвою» і тимчасово відмовився від гастрольних поїздок. Денні Лейн у свою чергу не бажав припиняти концертну діяльність і залишив гурт, щоб виступати соло. Це спричинило остаточний розпад «Вінгз», який відбувся 27 квітня 1981. 
</body>
</html>